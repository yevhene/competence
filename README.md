# Компетенції

## Вступ

### OpenSource
Я великий прихильник відкритих технологій і рішень у освіті та на виробництві. Тому що, особливо на етапі навчання, студентам бажано мати можливість зазирнути в середину. І в більшості випадків така можливість є. А на виробництві така необхідність з'являється повсякчас.
Також, для університету, є важливим доступність цих технологій, та їх (у більшості випадків) безкоштовність.

### JavaScript
Якби я вибирав одну мову, яку необхідно знати студенту зараз, це був би JavaScript. Тому що володіння JavaScript-ом відкриває доступ до усіх, за невеликими винятками платформ. Можна розробляти: [настільні](https://electron.atom.io/), [мобільні](https://facebook.github.io/react-native/) та звісно [веб](https://nodejs.org) аплікації. На додаток є можливість розробки під [ігрові платформи](https://unity3d.com/ru/learn/tutorials/topics/scripting/c-vs-js-syntax), [пристрої](http://johnny-five.io/), [термінали](https://github.com/Yomguithereal/react-blessed), [VR](https://aframe.io/), та багато інших.

Для більшості платформ JavaScript не є "рідною" мовою і, зазвичай, існують більш зручні та якісні інструменти. Але він активно впроваджується у все більшу і більшу кількість платформ. Є висока ймовірність, що JavaScript залишиться "головною" мовою, за результатами цього "витка", як то було з C++ та PHP, у свій час. Цей процесс вібувається тому що у браузері можна використовувати виключно JavaScript (і хоча є десятки способів обійти це правило, все одно доводиться, бодай трохи, знати JavaScript).

Нажаль, з C++ та PHP його поєднує не тільки загальновживаність але й незграбність, складна історія та поганий дизайн. Тому однієї мови для студентів буде не досить.

## Прикладні Платформи

### Web
Наразі це основна платформа. Тому їй треба приділяти першочергову увагу. `JavaScript`, `HTML`, `CSS` - це студент повинен знати обов'язково. Бажано, не на початковому рівні. Також `Ruby` добре себе зарекомендував, як мова для навчання. `Python` активно використовується у навчальному процесі у всьому світі і вважається академічною мовою №1.

**Необхідно:** `JavaScript`, `HTML`, `CSS`

*Можливо:* `Ruby`, `Python`

### Mobile
Мобільні платформи важливі але з ними є складнощі. Розробці під Android, передує складний та не дуже добре документований процес налаштування інструментів. І сам процес розробки під Andoid не простий. Розробка під iOS набагато приємніша, та швидша. Нажаль для розробки під iOS необхідне спеціальне обладнання, з операційною системою MacOSX. І я не думаю що у найближчому майбутньому у Університета буде можливість організувати бодай один клас. Звичайно також є можливість розробки за допомогою `JavaScript` під всі платформи одразу, але вона не звільняє від складних налаштувань та необхідності мати спеціалізоване обладнання.

**Необхідно:** `Android` (`Java`)

*Можливо:* `iOS` (`Swift`), `Cordova` або `React Native` (`JavaScript`)

### System
Мови системного рівня (а якщо точніше, то одну мовУ - С) бажано позглядати не на першому курсі, а пізніше у купі з організацією операційної системи Linux, та роботою з системними викликами ядра. Мінімальні знання в цьому напрямі будуть відчутним бонусом при працевлаштуванні. Також за допомогою "С" добре пояснювати організацію пам'яті та інші низькорівневі аспекти. Хочу зазначити, що те, що аспекти "назькорівневі", не значить що вони прості або що з них треба починати програмування (така думка, нажаль досить поширена). Я великий прихильник підходу зверху-вниз: Спочатку "як", а потом "чому".

**Необхідно:** `C`

### Desktop
Не бачу сенсу приділяти багато уваги прикладним настільним аплікаціям, том що на даний момент, дуже мало розробки зосереджено в цьому секторі. Якщо і ведеться розробка якоїсь настільної аплікації, то зазвичай за допомогою Web-технологій. Хіба що C#.

*Можливо:* `C#`

### Hard
Став дуже популярним, завдяки платформам `Arduino` та `Raspberry PI`. Інтернет речей надзвичайно популярний.

*Можливо:* `C` (`Arduino`), `Raspberry PI`

## Мови

### Об'єтно-орієнтовані мови
Класичними часто, помилково, тут вважаються `Java` та `C++`. На превеликий жаль це не зовсім так, теорія ООП досить спотворена у цих мовах. На ще більший превеликий жаль, про це мало хто знає, з тих хто проводить співбесіди. Тому я вважаю `Java` необхідною. Але дуже бажано використати в курсі додатково, більш об'єктно-орієнтовану мову. Наприклад `Ruby` або навіть класичний `Smalltalk`.

**Необхідно:** `Java`

*Можливо:* `Ruby`, `Smalltalk`

### Паралельні мови
Паралельні мови знову набирають популярність, тому що потужність комп'ютерів, як би нам не заперечував закон Мура, перестала зростати експоненціально. Провідні компанії активно впроваждують `Erlang`. Окрім високої швидкості та ефективного використання ресурсів, `Erlang` також і найстабільніша мова, завдяки своїй архітектурі. Жваво обговорюється нова мова `Elixir`.

**Необхідно:** `Erlang`

*Можливо:* `Elixir`

### Логічні мови
Це важливий розділ програмування, що відчутно "виносить мізки" і робить це в ту сторону, в яку треба. Тим не менш, я не бачу нагальної необхідності у вивченні цього розділу, для сучасного розробника. Хіба що об'єднавши з іншими "езотеричними" мовами і підходами в одному курсі. (Мені б хотілось колись зробити такий курс).

*Можливо:* `Prolog`



### Функціональні мови
Ще нещодавно вони вважались "екзотичними" і навіть "езотеричними" але наразі відбувається друге пришестя функціональних мов. Усі, за невеликими винятками, мови набувають "функціональних рис", як то "лямбди" або "map-reduce". `Haskell` нафарширований цими концепціями на 20 років вперед. Те що в ньому є з 90-х, інші мови переварюють по чайній ложці, рік за роком. Класична мова Lisp, та її модернова реализація Clojure також бажані.

**Необхідно:** `Haskell`

*Можливо:* `Lisp`, `Clojure`

### Стекові мови
Стекові мови цікавий розділ комп'ютерних наук що тісно пов'язаний з комбінаторною логікою. Є ймовірність що колись, як це сталося з функціональними мовами, стекові мови набудуть популярності. Але поки що, `Forth` - це гарний додадок до курсу "екзотичних мов".

*Можливо:* `Forth`

### Мови "Реального часу"
Надшвідкі мови для оптимізації вузьких місць. Тут традиційно панував `C++` але по його голову вже прийшли `Go` і `Rust`. Нажаль визначити переможця поки що немає можливості.

**Необхідно:** `Go` або `Rust`

*Можливо:* `C++`

## Бази даних
Це дуже важливий розділ, особливо з вибухом NoSQL баз даних.

### Реляційні
Не дивлячись на велику кількість нових NoSQL баз, реляційні все ще головні. `SQL` - необхідний. Рекомендую в навчальному процесі використовувати продукт з відкритим кодом, що активно набирає популярність `PostgreSQL`.

**Необхідно:** Будь-яка `SQL` база

*Можливо:* `PostgreSQL`

### Ключ-значення
Ці бази швидкі. За їх допомогою синхронізуються процеси та сервери. За декілька років вони перейшли з категорії "бажано", у категорію "необхідно".

**Необхідно:** Redis

### Документні
Популярні, бо прості. Реально використовуються в навантажених системах.

*Можливо:* `Elasticsearch`, `MongoDB`

### Колоночні
Бази що зберігають дані в таблицях але з наголосом не на рядки, а на колонки. Широко використовуються в аналітиці, Big Data - це про них. Але досить специфічні, тому не бачу нагальної необхідності.

*Можливо:* `HBase`, `MariaDB`

### Графові
Екзотичні але цікаві і інколи вживані. Зберігають дані в графах. Наступна соціальна мережа буде побудована навколо одної з таких.

*Можливо:* `neo4j`

## Інші сервіси

### Черги
Системи організації та контролю черг наразі є загальновживаними.

*Можливо:* `RabbitMQ`

### Пошукові індекси
Активно використовуються для організації пошуку на сайтах.

*Можливо:* `Solr`, `Elasticsearch`, `Thinking Sphinx`

## Інструменти

### Операційні системи
Завдяки розповсюдженню Web-технологій, `Linux` - став необхідністю. Більшість серверів використовують цю операційну систему і програмісту необхідно знати базу, а глибокі знання в цьому напрямі це великий бонус (що робить людину цінною або навіть необхідною у команді). Необхідності у вивченні Windows наразі не бачу.

**Необхідно:** `Linux`

### Системи контролю версій
На щастя тут з технологією, принаймні на цей час, спільнота визначилась однозначно, це - `Git`. Знання його наразі необхідні при прийомі на абсолютно будь-яку роботу пов'язану з програмуванням. Також бажано розглянути один з хмарних сервісів, наприклад `GitHub`.

**Необхідно:** `Git`

*Можливо:* `GitHub`

## Адміністрування

### Скрипти
Скрипти це важливий інструмент для автоматизації. `Bash` - є загальновживаним. Навіть `Windows` портувала його собі.

**Необхідно:** `Bash`

### Автоматизація
Системи автоматичного налаштування серверів та інфраструктури активно використовуються але наразі уступають своє місце контейнерам.

*Можливо:* `Ansible`, `Puppet`, `Chef`

### Контейнери
`Docker` - найпопулярніший, на цей час, інструмент для огранізації інфраструктури. Усі сервіси упаковуються в незалежні контейнери, кількість яких може бути динамічно змінюватись при необхідності.

**Необхідно:** `Docker`

## Екзотика

### Blockchain
Я вважаю це дуже гарним "популярним" кроком. Технології зараз на слуху. Про `Bitcoin` і Smart-контракти на `Solidity` через `Ethereum` балакають діти в школах на перервах.

*Можливо:* `Solidity` (`Ethereum`)

## Аналітика

### Алгоритми
Алгоритми важливі. Особливо на співбесідах у великі компанії. Традиційно для вивчення та для співбесід використовують `Python` або `Java`.

**Необхідно:** `Python` або `Java`

### Машинне навчання
Знов надзвичайно гаряча тема. Чергова зима штучного інтелекту закінчилась.

У "машинного навчання" багато пререквізитів, що нащастя вже пристуні в программі "Вища математика", "Теорія ймовірності", "Дослідження операцій", "Статистика".

Інструменти за кілька років змінились від математичних пакетів `MatLab`/`GNU Octave`, до спеціалізовних мов `R`/`Julia`, а потім до прикладних мов загального вжитку і наразі у нас є переможець - `Python`.

**Необхідно:** `Python`
